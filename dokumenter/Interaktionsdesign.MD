### Indholdsfortegnelse
* [Introduktion](#interaktionsdesign)
* [Designprincipper, Krug og Normanns principper for godt design](#designprincipper)
* [Kommunikation og feedback](#kommunikation)
* [AIDA, model til vurdering af interaktionsdesign](#aida-modellen)
* [Farver](#farver)
* [Gestaltlovene](#gestaltlovene)
* [Symboler](#symboler)

# Interaktionsdesign
Svensk wikipedia definere interaktionsdesign som "Interaktionsdesign handlar om att forma produkter, tjänster och miljöer med särskilt fokus på deras brukskvalitéer".

Vi holder os til design af interaktionen mellem bruger og det digitale medie vi arbejder med.

### Øvelse
* Oversæt den svenske tekst til dansk, brukskvalitéer bliver ofte oversat til usability eller brugervenlighed.
* Lav jeres egen definition hvor fokus er på digital interaktion.


## Designprincipper
Der er mange måder at lave godt design og ingen strikse love. For at hjælpe designprocessen er der lavet en række heurestikker. NB! heurestik er et flot ord men betyder bare tommelfingerregel, så ved I det.

Steve Krug skrev bogen **Don't make me think** om human-computer interaktion.

### Øvelse
* Hvorfor er det en god designstrategi at brugeren ikke skal tænke sig om?


En af måderne vi kan undgå at tænke er, hvis de side vi kommer ind på ligner hinanden.
### Øvelse
* Undersøg nogle hjemmesider fra etablerede virksomheder eller organisationen.
* Er der et gennemgående træk i hvordan de er organiseret?
* Kom med tommelfingerregler (heurestik) for hvor man placere, *søgefunktionen, menuen, kontaktinformation*.

## Don Normans designprincipper
Hvis man skal argumenterer for sine designvalg er det ikke godt nok bare at mene, at "det ser godt ud" eller "det virker bedst sådan". Don Norman er leder af **The Design Lab** at University of California har udviklet 6 principper som kan bruges til at udvikle sit design og argumentere for det.

Don Norman kom med sin ** Design of everyday things ** med 6 designprincipper;
* Visibility, synlighed, det man kan se bruger man.
* Feedback, feedback ved handlinger.
* Constraints, begrænsninger er godt, hvis det letter brugen.
* Mapping, intet godt dansk ord, men et simpelt eksempel er at venstre piletast skal føre mod venstre, å tasten skal give et å osv.
* Consistency, konsistens, at knapper betyder det samme gennem hjemmesiden og at designet ikke skifter umotiveret.
* Affordance, tydelighed i anvendelse.

Principperne er beskrevet af Sachin Rekhi, [don-normans-principles-of-interaction-design](https://medium.com/@sachinrekhi/don-normans-principles-of-interaction-design-51025a2c0f33).

### Øvelse
Gruppeøvelse hvor hver gruppe skal fremlægge et af Normans principper. Hver gruppe skal bruge Sachin Rekhins hjemmeside til at lave en præsentation af ét af principperne. Præsentationen samles her.


# Kommunikation
Afsende -> kommunikaitonsmiddlet -> modtager
Problemer kan påstå fordi
* Fortolkning fra afsender.
* Fortolkning fra modtager.
* Støj i kommunikationen.
* Mangelfuld kommunikation.

### Øvelse
* Find hverdageeksempler hvor der kan være problemer med fortolkningen hos afsender og modetager.

En løsning på fortolkningsproblematikken er klar og fyldestgørende information. Hvilket bringer os videre til

Real life example:
Mine børn er hos min mor og jeg er i sommerhus og vil gerne tage på Nygaarden med dem og plukke blåbær.
Kommunikationen er:
![kommunikationsproblemer](billeder/kommunikation.PNG)
### Øvelse
* Tror I at vi nåede at plukke blåbær sammen?

Svaret er nej, vi ventede i sommerhuset mens de tog til Nygaarden, vi fik dog blåbær!
* Overvej hver af de fire punkter i forhold til kommunikationen.
* Kom med en ting jeg kunne have gjort.
* Kom med en ting min mor kunne have gjort.

### Besværligt at kommunikere.
En del af problematikken er, at det er besværligt at kommunikere. Det tager både tid at sende og modtage information og kræver energi og engagement i selve kommunikationen.

Den første SMS blev sendt den 3. december, 1992. Min første blev sendt på denne EricssonGA628.
![Ericsson_GA_628.jpg](billeder/Ericsson_GA_628.jpg)
[https://en.wikipedia.org/wiki/File:Ericsson_GA_628.jpg](https://en.wikipedia.org/wiki/File:Ericsson_GA_628.jpg)

Det var ret besværligt at skrive og læse beskeder, og mit bedste bud var at folk ret hurtigt vil blive træt af det.

### Øvelse
* Kom med begrundelser for at den jo alligevel blev så populær.


## Feedback
Det at man slipper for small talk og høflighedsfraser som godt kan tage lang tid er nok en af grundene til at SMS er blevet så populært. Det man mangler er feedback, har modtageren fået beskeden, har hun forstået det jeg vil osv.

Denne del er også vigtig når det er kommunikation mellem bruger og et computersystem.

En tilmeldingsformulat til et kursus jeg holder ender ofte sådan
![formular](billeder/formular.PNG)

Det betyder ikke at jeg ikke modtager tilmeldingen, men afsenderen er usikker på om han er tilmeldt og jeg bliver nød til at skrive mails frem og tilbage.

### Øvelse
* Find et eksempel fra jeres computer hvor den giver besked om at den arbejder og at man bare skal vente i god ro og orden.
* Overvej hvordan I vil vise at jeres program kører, så brugeren ikke bliver usikker.11

## AIDA modellen
AIDA er udviklet til at analysere reklamer. Vi vil bruge modellen til at vurdere designvalgene. Reklamer kan her forstås ret overordnet, så det kan være enhver tekst, der har et budskab, som læseren eller forbrugeren skal reagere på. Modellen kan derfor også anvendes til at analysere test, spil, websites m.m. Man kan sige, det handler om at skabe visuelle udtryk, altså om brugergrænseflader kan sælge!
![AIDA](billeder/AIDA.jpeg)

kilde: iftek.dk/aida-s

Begreberne er
* Atention: Er der noget, der fanger brugerens opmærksomhed? (fx et rigtigt flot billede af en ung, der smiler med perfekte, hvide tænder)
* Interest: Er der noget det skaber brugerens interesse, fx en lokke-tekst? (fx sætningen "Hvide tænder *er* bare smukkere!")
* Desire: Er der noget, der omdanner denne interesse til et konkret behov? (fx sætningen: "Du kan også få smukke, hvide tænder!)
* Action: Er der noget der leder brugeren hen til en konkret handling, der kan tilfredsstille dette behov, fx at købe et produkt, melde sig ind, stemme på et parti eller lignende? (Fx tryk her for at lægge en pakke MACSO-tandpaste i varekurven!").

Alle punkter behøver ikke være til stede i en god reklame, men det er en overordnet model for gode reklamer.

* Satisfaction
Nogle har forsøgt at tilføje et S til modellen for Satisfaction/tilfredshed, altså hvordan brugerne kommer til at vende tilbage, anbefaler produktet til andre. Det kunne fx være "Tryk her for at like MACSO" eller knapper til at anbefale tandpastaen på sociale medier eller muligheder for at anbefale på TRUSTPILOT eller lign.

### Øvelse
* Undersøg hjemmesiderne, [scor.dk](www.scor.dk), [rundetårn.dk](www.rundetaarn.dk) og [netto.dk](www.netto.dk) med brug af AIDA/S modellen. 

# Farver
Verden er i farver, hvilket man godt kan glemme en decemberdag i Danmark. Farver bliver brugt kreativt og det kan være svært at sætte faste regler og retningslinjer for hvordan man skal bruge dem. Vi vil bruge teori beskrevet at "Interaction Design Foundation" kaldet "Color Theory"
* [Color Theory](https://www.interaction-design.org/literature/topics/color-theory)

### Øvelse
* Se filmen på siden, [Color Theory](https://www.interaction-design.org/literature/topics/color-theory).
* Hvilken dos and don't nævner filmen?
* Brug figuren The Color Wheel til at beskrive primære og sekundære farver.
* Brug figuren Color Schemes til at beskrive de forskellige farve temaer.
* Hvad er Complementary Color Scheme og hvordan gør man det mindre simpelt at se på?

Adobe har udviklet et website hvor man kan lege med farver og farvetemaer, [Adobe color-wheel](https://color.adobe.com/create/color-wheel). Bemærk at Adobe bruger HSB som ikke kan bruges direkte i html, hvor man bruger HSL. Hvis I bruger RGB så er de kompertible.

### Øvelse
* Prøv jer frem med de forskellige farvetemaer how Adobe, start simpelt og få en fornemmelse af hvad siden viser.

## Teori og praksis
Vi skal undersøge websider for deres farvetemaer. Hvis der er meget eksternt indhold, reklamer, videoer osv. kan det være svært at se farvetemaet, men måske derfor endnu vigtigere at være klar i sit valg. Man kan bruge Chrome extension, **colorZilla** til at undersøge RGB og HSL værdierne.

### Øvelse
Undersøg følgende websider for deres farvevalg, hvad har de valgt og hvordan virker det. Er siderne konsekvente i deres valg og kan man bruge farveteorien med farvetemaer til at forstå dem.
* [Facebook](https://www.facebook.com/)
* [Danske bank](https://danskebank.dk/privat)
* [Bonbonland](https://www.bonbonland.dk/)
* [Tivoli](https://www.tivoli.dk)
* [Rysensteen](https://rysensteen.dk)
* Find et par stykker selv.


## RGB farver
Vores computerskærme er bygget op med pixels som kan udsende lys med farverne, rød, grøn og blå. Det kaldes RGB farver og svarer til de tre receptorer i øjet, tappene, som netop også kan se rødt, grønt og blåt lys. Hvis vi vil sætte baggrundsfarvent til blå skal vi i html skrive,
```background: rgb(0,0,255)```
mens gul skærm er en blanding af grøn og rød.
```background: rgb(255,255,0)```
Kombinationen af de tre farver giver omkring 17 milloner farvemulighedermuligheder. Farverne kommer af at vores hjerne fortolker signalet fra receptorerne til eks. at give orange hvis vi modtager signal mest rød og lidt grøn men intet signal fra de blå receptorer. Her er en meget kort introduktion til farver på en computerskærm, [Farver på en computerskærm](https://www.chem.purdue.edu/gchelp/cchem/RGBColors/body_rgbcolors.html).

## HSL farver
Man har udviklet mange andre måder at beskrive farver på end RGB. En er HSL som står for Hue, Saturation og Lightness. Her vælger man farven, H, hvor mættet den skal være, S og hvor lys den skal være L. Det giver en mere naturlig tilgang til at vælge og ændrer farver. Hvis man vil gøre en farve mere støvet skruer man op for Saturation og skal den være mørkere skruer man ned for Lightness. Der er en direkte oversættelse mellem HSL og RGB og man kan bruge begge i html kode. HSL visualiseres med farvehjulet og farven H går fra 0-360, mens S og L går fra 0-100. W3schools har et simpelt værktøj til at afprøve HSL farver, [html_colors_hsl](https://www.w3schools.com/html/html_colors_hsl.asp).

 ### Øvelse
 * Eksperimenter med farverne på, [html_colors_hsl](https://www.w3schools.com/html/html_colors_hsl.asp) ved hjælp af skyderne.
 * Prøv et eksempel hvor du redigere i html koden.

### Øvelse, farver og CSS
Det er bedst at holde styling delen til en separat fil, eks. ```styles.css```. På den måde bliver det mere overskueligt hvor styling er og hvor indholdet er. Hvis man har flere undersider kan man henvise til samme ```.css``` fil og der er kun ét sted man skal ændre for at hele hjemmesiden ændrer sig.

Hvis ```.css```filen ligger i samme mappe som ```.html``` filerne skal man henvise til filen i headeres,
```
<head>
<link rel="stylesheet" href="styles.css">
</head>
```

Selv om det ikke er anbefalet så skal I nu arbejde med én fil hvor styling og indhold ligger sammen. I skal arbejde med siden, [farverCSS1.html](/introduktion/farverCSS1.html).
* Gem siden lokalt og åben den i browseren.
* Hvilke problemer er der?
* Se i koden og find det i ```<style></style>``` taggene.
* Vælg et farvetema og implementer det.
* Tilføj en farve til underoverskriften ```h1```.

 ## Farver på jeres webside
 I skal vælge et farvetema for jeres egen webside. Overvej hvem I vil kommunikerer til og hvad I gerne vil signalerer og vælg et farvetema som I kan bruge i implementeringen.

# Gestaltlovene
Gestaltlovene beskriver hvordan den menneskelige hjerne opfatter objekter. Det har især betydning når man laver webdesign eller andet grafisk arbejde.

## Gestaltlovene
De fem gestaltlove er;
* Nærhed
* Lighed
* Lukkethed
* Forbundethed
* Figur og baggrund

Vi vil bruge Niels Gamborgs glimrende hjemmeside, [www.nielsgamborg.dk](https://www.nielsgamborg.dk/?p=gestaltlovene).


### Øvelse
Vi laver øvelsen i grupper, hvor hver gruppe skal præsentere deres gestaltlov for resten af klassen. Besvarelsen skal ind i denne [præsentation](https://docs.google.com/presentation/d/1qK-AMiGHsnH701hNGqC5kyYjuXKQsRclUhsTJzu3snA/edit#slide=id.p).
* Læs og diskuter hvad Niels Gamborg skriver om netop jeres gestaltlov.
* Lav en præsentation af jeres lov, brug NGs figure.
* Find eksempler som I kan fremlægge for klassen.

# Symboler og standardplacering
Symboler er en effektiv måde at kommunikere på og standardplacering gør det nemt at finde og bruge dem. 

### Øverle
* Find symbolet for, søg, gem, videre, tilbage o.l. og diskuter placeringen af dem på hjemmesider.
* Hvorfor tror I at Steve Krug er begejstret for standardiseringer og symboler?